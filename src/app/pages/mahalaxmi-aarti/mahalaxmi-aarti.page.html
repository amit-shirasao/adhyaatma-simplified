<div class="adhyaatma-page">
  <h1 alt="mahalaxmi laxmi aarti arti jay devi jay devi jay mahalaxmi">महालक्ष्मीची आरती</h1>
  
  <br><strong>जय देवी जय देवी जय महालक्ष्मी ।</strong>
  <br><strong>वससी व्यापकरुपे तू स्थूलसूक्ष्मी ॥धृ॥</strong>
  <br>
  <br>करवीरपुरवासिनी सुरवरमुनिमाता । पुरहरवरदायिनी मुरहरप्रियकान्ता ।
  <br>कमलाकारें जठरी जन्मविला धाता । सहस्रवदनी भूधर न पुरे गुण गातां <strong>॥१॥</strong>
  <br>
  <br>मातुलिंग गदा खेटक रविकिरणीं । झळके हाटकवाटी पीयुषरसपाणी ।
  <br>माणिकरसना सुरंगवसना मृगनयनी । शशिकरवदना राजस मदनाची जननी <strong>॥२॥</strong>
  <br>
  <br>तारा शक्ति अगम्या शिवभजकां गौरी । सांख्य म्हणती प्रकृती निर्गुण निर्धारी ।
  <br>गायत्री निजबीजा निगमागम सारी । प्रगटे पद्मावती निजधर्माचारी <strong>॥३॥</strong>
  <br>
  <br>अमृतभरिते सरिते अघदुरितें वारीं । मारी दुर्घट असुरां भवदुस्तर तारीं ।
  <br>वारी मायापटल प्रणमत परिवारी । हें रुप चिद्रूप दावी निर्धारी <strong>॥४॥</strong>
  <br>
  <br>चतुराननें कुश्चित कर्मांच्या ओळी । लिहिल्या असतिल माते माझे निजभाळी ।
  <br>पुसोनि चरणातळी पदसुमने क्षाळी । मुक्तेश्वर नागर क्षीरसागरबाळी <strong>॥५॥</strong>
</div>