<div class="adhyaatma-page">
    <h1>श्री राम रक्षा स्तोत्र</h1> <br>

    ऊँ अस्य श्रीरामरक्षास्तोत्रमन्त्रस्य <br>
    बुधकौशिक ऋषि: श्रीसीता रामचन्द्रो देवता <br>
    अनुष्टुप् छन्द: <br>
    सीता शक्ति: <br>
    श्रीमान् हनुमान् कीलकं <br>
    श्रीरामचन्द्रप्रीत्यर्थे रामरक्षास्तोत्रजपे विनियोग: । <br><br>

    अथ ध्यानम <br>
    ध्यायेदाजानुबाहुं <br>
    धृतशरधनुषं बद्धपद्मासनस्थं, <br>
    पीतं वासो वसानं <br>
    नवकमल दलस्पर्धिनेत्रं प्रसन्नम् । <br>
    वामांकारूढ़सीतामुखकमलमिलल्लोचनं <br>
    नीरदाभं नानालंकारदीप्तं <br>
    दधतमुरुजटामण्डलं रामचन्द्रम् । <br><br>

    <strong>स्तोत्रम</strong> <br><br>

    चरितं रघुनाथस्य शतकोटिप्रविस्तरम् । <br>
    एकैकमक्षरं पुंसां महापातकनाशनम् <strong>।।१।।</strong> <br><br>

    ध्यात्वा नीलोत्पलश्याम रामं राजीवलोचनम । <br>
    जानकी लक्ष्मणोपेतं जटामुकुटमण्डितम <strong>।।२।।</strong> <br><br>

    सासितूण – धनुर्बाणपाणिं नक्तंचरान्तकम । <br>
    स्वलीलया जगत्त्रातुमाविर्भूतमजं विभुम <strong>।।३।।</strong> <br><br>

    रामरक्षां पठेत प्राज्ञ: पापघ्नीं सर्वकामदाम । <br>
    शिरो में राघवं पातु भालं दशरथात्मज: <strong>।।४।।</strong> <br><br>

    कौसल्येयो दृशौ पातु विश्वामित्रप्रिय: श्रुती । <br>
    घ्राणं पातु मखत्राता मुखं सौमित्रिवत्सल: <strong>।।५।।</strong> <br><br>

    जिव्हां विद्यानिधि पातु कण्ठं भरतवन्दित: । <br>
    स्कन्धौ दिव्यायुध: पातु भुजौ भग्नेशकार्मुक: <strong>।।६।।</strong> <br><br>

    करौ सीतापति: पातु हृदयं जामदग्न्यजित । <br>
    मध्यं पातु खरध्वंसी नाभिं जाम्बवदाश्रय: <strong>।।७।।</strong> <br><br>


    जानुनी सेतकृत्पातु जंघे दशमुखान्तक: । <br>
    पादौ विभीषणश्रीद: पातु रामोsखिलं वपु: <strong>।।९।।</strong> <br><br>

    एतां रामबलोपेतां रक्षां य: सुकृती पठेत । <br>
    स चिरायु: सुखी पुत्री विजयी विनयी भवेत <strong>।।१०।।</strong> <br><br>

    पातालभूतलव्योमचारिण श्छद्मचारिण: । <br>
    न द्रष्टुमपि शक्तास्ते रक्षितं रामनामभि: <strong>।।११।।</strong> <br><br>

    रामेति रामभद्रेति रामचन्द्रेति वा स्मरन । <br>
    नरो न लिप्यते पापैर्भुक्तिं मुक्तिं च विन्दति <strong>।।१२।।</strong> <br><br>

    जगज्जैत्रैकमन्त्रेण रामनाम्नाभिरक्षितम । <br>
    य: कण्ठे धारयेत्तस्य करस्था: सर्वसिद्धय: <strong>।।१३।।</strong> <br><br>

    वज्रपंजरनामेदं यो रामकवचं स्मरेत । <br>
    अव्याहताज्ञ: सर्वत्र लभते जयमंगलम <strong>।।१४।।</strong> <br><br>

    आदिष्टवान्यथा स्वप्ने रामरक्षामिमां हर: । <br>
    तथा लिखितवान्प्रात: प्रबुद्धो बुधकौशिक: <strong>।।१५।।</strong> <br><br>

    आराम: कल्पवृक्षाणां विराम: सकलापदाम । <br>
    अभिरामस्त्रिलोकानां राम: श्रीमान्स न: प्रभु: <strong>।।१६।।</strong> <br><br>

    तरुणौ रूपसम्पन्नौ सुकुमारौ महाबलौ । <br>
    पुण्डरीकविशालाक्षौ चीरकृष्णाजिनाम्बरौ <strong>।।१७।।</strong> <br><br>

    फलमूलाशिनौ दान्तौ तापसौ ब्रह्मचारिणौ । <br>
    पुत्रौ दशरथस्यैतौ भ्रातरौ रामलक्ष्मणौ <strong>।।१८।।</strong> <br><br>

    शरण्यौ सर्वसत्त्वानां श्रेष्ठौ सर्वधनुष्मताम । <br>
    रक्ष: कुलनिहन्तारौ त्रायेतां नो रघूत्तमौ <strong>।।१९।।</strong> <br><br>

    आत्तसज्जधनुषाविषुस्पृशावक्षयाशुगनिषंगसंगिनौ । <br>
    रक्षणाय मम रामलक्ष्मणावग्रत: पथि सदैव गच्छताम <strong>।।२०।।</strong> <br><br>

    सन्नद्ध: कवची खड़्गी चापबाणधरो युवा । <br>
    गच्छन्मनोरथान्नश्च राम: पातु सलक्ष्मण: <strong>।।२१।।</strong> <br><br>

    रामो दाशरथि: शूरो लक्ष्मणानुचरो बली । <br>
    काकुत्स्थ: पुरुष: पूर्ण: कौसल्लेयो रघूत्तम: <strong>।।२२।।</strong> <br><br>

    वेदान्तवेद्यो यज्ञेश: पुराणपुरुषोत्तम: । <br>
    जानकीवल्ल्भ: श्रीमानप्रमेयपराक्रम: <strong>।।२३।।</strong> <br><br>

    इत्येतानि जपन्नित्यं मद्भक्त: श्रद्धयान्वित: । <br>
    अश्वमेधाधिकं पुण्यं सम्प्राप्नोति न संशय: <strong>।।२४।।</strong> <br><br>

    रामं दूर्वादलश्यामं पद्माक्षं पीतवाससम । <br>
    स्तुवन्ति नामभिर्दिव्यैर्न ते संसारिणो नरा: <strong>।।२५।।</strong> <br><br>

    रामं लक्ष्मणपूर्वजं रघुवरं सीतापतिं सुंदरं । <br>
    काकुत्स्थं करुणार्णवं गुणनिधिं विप्रप्रियं धार्मिकम <strong>।।२६।।</strong> <br><br>

    राजेन्द्रं सत्यसन्धं दशरथतनयं श्यामलं शान्तमूर्ति । <br>
    वन्दे लोकाभिरामं रघुकुलतिलकं राघवं रावणारिम <strong>।।२७।।</strong> <br><br>

    रामाय रामभद्राय रामचन्द्राय वेधसे । <br>
    रघुनाथय नाथाय सीताया: पतये नम: <strong>।।२८।।</strong> <br><br>

    श्रीराम राम रघुनन्दन राम राम श्रीराम राम भरताग्रज राम राम । <br>
    श्रीराम राम रणकर्कश राम राम श्रीराम राम शरणं भव राम राम <strong>।।२९।।</strong> <br><br>

    श्रीरामचन्द्रचरणौ मनसा स्मरामि श्रीरामचन्द्रवरणौ वचसा गृणामि । <br>
    श्रीरामचन्द्रचरणौ शिरसा नमामि श्रीरामचन्द्रचरणौ शरणं प्रपद्ये <strong>।।३०।।</strong> <br><br>

    माता रामो मत्पिता रामचन्द्र: स्वामी रामो मत्सखा रामचन्द्र: । <br>
    सर्वस्वं मे रामचन्द्रो दयालुर्नान्यं जाने नैव जाने न जाने <strong>।।३१।।</strong> <br><br>

    दक्षिणे लक्ष्मणो यस्य वामे च जनकात्मजा । <br>
    पुरतो मारुतिर्यस्य तं वन्दे रघुनंदनम <strong>।।३२।।</strong> <br><br>

    लोकाभिरामं रणरंगधीरं राजीवनेत्र रघुवंशनाथम । <br>
    कारुण्यरुपं करुणाकरं तं श्रीरामचन्द्रं शरणं प्रपद्ये <strong>।।३३।।</strong> <br><br>

    मनोजवं मारुततुल्यवेगं जितेन्द्रियं बुद्धिमतां वरिष्ठम । <br>
    वातात्मजं वानरयूथमुख्यं श्रीरामदूतं शरणं प्रपद्ये <strong>।।३४।।</strong> <br><br>

    कूजन्तं रामरामेति मधुरं मधुराक्षरम । <br>
    आरुह्य कविताशाखां वन्दे वाल्मीकिकोकिलम <strong>।।३५।।</strong> <br><br>

    आपदामपहर्तारं दातारं सर्वसम्पदाम । <br>
    लोकाभिरामं श्रीरामं भूयो भूयो नमाम्यहम <strong>।।३६।।</strong> <br><br>

    भर्जनं भवबीजानामर्जनं सुखसम्पदाम । <br>
    तर्जनं यमदूतानां रामरामेति गर्जनम <strong>।।३७।।</strong> <br><br>

    रामो राजमणि: सदा विजयते रामं रमेशं भजे, <br>
    रामेणाभिहता निशाचरचमू, रामाय तस्मै नम: <strong>।।३८।।</strong> <br><br>

    रामान्नास्ति परायणं परतरं रामस्य दासोsस्म्यहं, <br>
    रामे चित्तलय: सदा भवतु मे भो राम मामुद्धर <strong>।।३९।।</strong> <br><br>
</div>