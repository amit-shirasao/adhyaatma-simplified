<div class="adhyaatma-page">
    <h1>श्री राम रक्षा स्तोत्र</h1>

    <br><strong>।। श्रीगणेशायनमः ।।</strong>
    <br>अस्य श्रीरामरक्षास्तोत्रमंत्रस्य। बुधकौशिकऋषिः।
    <br>श्रीसीतारामचन्द्रो देवता। अनुष्टुप् छन्दः। सीताशक्तिः।
    <br>श्रीमद्हनुमान कीलकम्। श्रीरामचन्द्रप्रीत्यर्थे जपे विनियोगः।।
    <br>
    <br><strong>।। अथ ध्यानम् ।।</strong>
    <br>ध्यायेदाजानुबाहुं धृतशरधनुषं बद्धपद्‌मासनस्थं।
    <br>पीतं वासो वसानं नवकमलदलस्पर्धिनेत्रं प्रसन्नम्॥
    <br>वामाङ्‌कारूढसीतामुखकमलमिललोचनं नीरदाभं।
    <br>नानालङ्‌कारदीप्तं दधतमुरुजटामण्डनं रामचंद्रम् ॥
    <br>
    <br><strong>।। इति ध्यानम् ।।</strong>
    <br>
    <br>चरितं रघुनाथस्य शतकोटिप्रविस्तरम्।
    <br>एकैकमक्षरं पुंसां महापातकनाशनम्॥
    <br><strong>॥१॥</strong>
    <br>
    <br>ध्यात्वा नीलोत्पलश्यामं रामं राजीवलोचनम्।
    <br>जानकीलक्ष्मणोपेतं जटामुकुटमण्डितम्॥
    <br><strong>॥२॥</strong>
    <br>
    <br>सासितूणधनुर्बाणपाणिं नक्तं चरांतकम्।
    <br>स्वलीलया जगत् त्रातुमाविर्भूतमजं विभुम्॥
    <br><strong>॥३॥</strong>
    <br>
    <br>रामरक्षां पठेत्प्राज्ञ: पापघ्नीं सर्वकामदाम्।
    <br>शिरो मे राघव: पातु भालं दशरथात्मज:॥
    <br><strong>॥४॥</strong>
    <br>
    <br>कौसल्येयो दृशौ पातु विश्वामित्रप्रिय: श्रुती।
    <br>घ्राणं पातु मखत्राता मुखं सौमित्रिवत्सल:॥
    <br><strong>॥५॥</strong>
    <br>
    <br>जिव्हां विद्यानिधि: पातु कण्ठं भरतवंदित:।
    <br>स्कन्धौ दिव्यायुध: पातु भुजौ भग्नेशकार्मुक:॥
    <br><strong>॥६॥</strong>
    <br>
    <br>करौ सीतापति: पातु हृदयं जामदग्न्यजित्।
    <br>मध्यं पातु खरध्वंसी नाभिं जाम्बवदाश्रय:॥
    <br><strong>॥७॥</strong>
    <br>
    <br>सुग्रीवेश: कटी पातु सक्थिनी हनुमत्प्रभु:।
    <br>ऊरु रघूत्तम: पातु रक्ष:कुलविनाशकृत्॥
    <br><strong>॥८॥</strong>
    <br>
    <br>जानुनी सेतुकृत्पातु जंघे दशमुखांतक:।
    <br>पादौ बिभीषणश्रीद: पातु रामोSखिलं वपु:॥
    <br><strong>॥९॥</strong>
    <br>
    <br>एतां रामबलोपेतां रक्षां य: सुकृती पठेत्।
    <br>स चिरायु: सुखी पुत्री विजयी विनयी भवेत्॥
    <br><strong>॥१०॥</strong>
    <br>
    <br>पाताल-भूतल-व्योम-चारिणश्छद्‌मचारिण:।
    <br>न द्र्ष्टुमपि शक्तास्ते रक्षितं रामनामभि:॥
    <br><strong>॥११॥</strong>
    <br>
    <br>रामेति रामभद्रेति रामचन्द्रेति वा स्मरन्।
    <br>नरो न लिप्यते पापै: भुक्तिं मुक्तिं च विंदति॥
    <br><strong>॥१२॥</strong>
    <br>
    <br>जगज्जेत्रैकमन्त्रेण रामनाम्नाऽभिरक्षितम्।
    <br>य: कण्ठे धारयेत्तस्य करस्था: सर्वसिद्धय:॥
    <br><strong>॥१३॥</strong>
    <br>
    <br>वज्रपञ्जरनामेदं यो रामकवचं स्मरेत्।
    <br>अव्याहताज्ञ: सर्वत्र लभते जयमंगलम्॥
    <br><strong>॥१४॥</strong>
    <br>
    <br>आदिष्टवान् यथा स्वप्ने रामरक्षामिमां हर:।
    <br>तथा लिखितवान् प्रात: प्रबुद्धो बुधकौशिक:॥
    <br><strong>॥१५॥</strong>
    <br>
    <br>आराम: कल्पवृक्षाणां विराम: सकलापदाम्।
    <br>अभिरामस्त्रिलोकानां राम: श्रीमान् स न: प्रभु:॥
    <br><strong>॥१६॥</strong>
    <br>
    <br>तरुणौ रूपसंपन्नौ सुकुमारौ महाबलौ।
    <br>पुण्डरीकविशालाक्षौ चीरकृष्णाजिनांबरौ॥
    <br><strong>॥१७॥</strong>
    <br>
    <br>फलमूलशिनौ दान्तौ तापसौ ब्रह्मचारिणौ।
    <br>पुत्रौ दशरथस्यैतौ भ्रातरौ रामलक्ष्मणौ॥
    <br><strong>॥१८॥</strong>
    <br>
    <br>शरण्यौ सर्वसत्वानां श्रेष्ठौ सर्वधनुष्मताम्।
    <br>रक्ष:कुलनिहन्तारौ त्रायेतां नो रघूत्तमौ॥
    <br><strong>॥१९॥</strong>
    <br>
    <br>आत्तसज्जधनुषा विषुस्पृशा वक्षया शुगनिषङ्ग सङि‌गनौ।
    <br>रक्षणाय मम रामलक्ष्मणावग्रत: पथि सदैव गच्छताम्॥
    <br><strong>॥२०॥</strong>
    <br>
    <br>संनद्ध: कवची खड्‌गी चापबाणधरो युवा।
    <br>गच्छन्‌ मनोरथोSस्माकं राम: पातु सलक्ष्मण:॥
    <br><strong>॥२१॥</strong>
    <br>
    <br>रामो दाशरथि: शूरो लक्ष्मणानुचरो बली।
    <br>काकुत्स्थ: पुरुष: पूर्ण: कौसल्येयो रघूत्तम:॥
    <br><strong>॥२२॥</strong>
    <br>
    <br>वेदान्तवेद्यो यज्ञेश: पुराणपुरुषोत्तम:।
    <br>जानकीवल्लभ: श्रीमानप्रमेयपराक्रम:॥
    <br><strong>॥२३॥</strong>
    <br>
    <br>इत्येतानि जपेन्नित्यं मद्‌भक्त: श्रद्धयान्वित:।
    <br>अश्वमेधाधिकं पुण्यं सम्प्राप्नोति न संशय:॥
    <br><strong></strong>
    <br>
    <br>रामं दूर्वादलश्यामं पद्‌माक्षं पीतवाससम्।
    <br>स्तुवन्ति नामभिर्दिव्यैर्न ते संसारिणो नर:॥
    <br><strong>॥२५॥</strong>
    <br>
    <br>रामं लक्ष्मणपूर्वजं रघुवरं सीतापतिं सुंदरं ।
    <br>काकुत्स्थं करुणार्णवं गुणनिधिं विप्रप्रियं धार्मिकम्।
    <br>राजेन्द्रं सत्यसंधं दशरथतनयं श्यामलं शांतमूर्तिं ।
    <br>वंदे लोकाभिरामं रघुकुलतिलकं राघवं रावणारिम्॥
    <br><strong>॥२६॥</strong>
    <br>
    <br>रामाय रामभद्राय रामचंद्राय वेधसे।
    <br>रघुनाथाय नाथाय सीताया: पतये नम:॥
    <br><strong>॥२७॥</strong>
    <br>
    <br>श्रीराम राम रघुनंदन राम राम।
    <br>श्रीराम राम भरताग्रज राम राम।
    <br>श्रीराम राम रणकर्कश राम राम।
    <br>श्रीराम राम शरणं भव राम राम॥
    <br><strong>॥२८॥</strong>
    <br>
    <br>श्रीरामचन्द्रचरणौ मनसा स्मरामि।
    <br>श्रीरामचन्द्रचरणौ वचसा गृणामि।
    <br>श्रीरामचन्द्रचरणौ शिरसा नमामि।
    <br>श्रीरामचन्द्रचरणौ शरणं प्रपद्ये॥
    <br><strong>॥२९॥</strong>
    <br>
    <br>माता रामो मत्पिता रामचंद्र:।
    <br>स्वामी रामो मत्सखा रामचंद्र:।
    <br>सर्वस्वं मे रामचन्द्रो दयालुर्नान्यं।
    <br>जाने नैव जाने न जाने॥
    <br><strong>॥३०॥</strong>
    <br>
    <br>दक्षिणे लक्ष्मणो यस्य वामे च जनकात्मजा।
    <br>पुरतो मारुतिर्यस्य तं वंदे रघुनंदनम्॥
    <br><strong>॥३१॥</strong>
    <br>
    <br>लोकाभिरामं रणरङ्‌गधीरं राजीवनेत्रं रघुवंशनाथम्।
    <br>कारुण्यरूपं करुणाकरन्तं श्रीरामचंद्र शरणं प्रपद्ये॥
    <br><strong>॥३२॥</strong>
    <br>
    <br>मनोजवं मारुततुल्यवेगं जितेन्द्रियं बुद्धिमतां वरिष्ठम्।
    <br>वातात्मजं वानरयूथमुख्यं श्रीरामदूतं शरणं प्रपद्ये॥
    <br><strong>॥३३॥</strong>
    <br>
    <br>कूजंतं रामरामेति मधुरं मधुराक्षरम्।
    <br>आरुह्य कविताशाखां वन्दे वाल्मीकिकोकिलम्॥
    <br><strong>॥३४॥</strong>
    <br>
    <br>आपदामपहर्तारं दातारं सर्वसंपदाम्।
    <br>लोकाभिरामं श्रीरामं भूयो भूयो नमाम्यहम्॥
    <br><strong>॥३५॥</strong>
    <br>
    <br>भर्जनं भवबीजानामर्जनं सुखसंपदाम्।
    <br>तर्जनं यमदूतानां रामरामेति गर्जनम्॥
    <br><strong>॥३६॥</strong>
    <br>
    <br>रामो राजमणि: सदा विजयते रामं रमेशं भजे।
    <br>रामेणाभिहता निशाचरचमू रामाय तस्मै नम:।
    <br>रामान्नास्ति परायणं परतरं रामस्य दासोऽस्म्यहम्।
    <br>रामे चित्तलय: सदा भवतु मे भो राम मामुद्धर॥
    <br><strong>॥३७॥</strong>
    <br>
    <br>राम रामेति रामेति रमे रामे मनोरमे।
    <br>सहस्रनाम तत्तुल्यं रामनाम वरानने॥
    <br><strong>॥३८॥</strong>
    <br>
    <br><strong>॥ इति श्रीबुधकौशिकविरचितं</strong>
    <br><strong>श्रीरामरक्षास्तोत्रं संपूर्णम्॥</strong>
    <br>
    <br><strong>॥ श्री सीतारामचंद्रार्पणमस्तु॥</strong>
</div>