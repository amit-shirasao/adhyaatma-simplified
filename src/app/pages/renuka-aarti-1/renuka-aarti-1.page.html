<div class="adhyaatma-page">
  <h1>रेणुका देवीची आरती १</h1>

  <strong>
    जय जय जगदंबे | श्री अंबे | <br>
    रेणुके कल्पकदंबे | जय जय ॥ धृ ॥ <br><br>
  </strong>

  अनुपम स्वरुपाची तुझी धाटी | <br>
  अन्य नसे या सृष्टी | <br>
  तुज सम रूप दुसरे, परमेष्टी | <br>
  करिता झाला कष्टी | <br>
  शशीरस रसरसला ,वदनपुटी | <br>
  दिव्य सुलोचन दृष्टी | <br>
  सुवर्ण रत्नांच्या, शिरी मुकुटी | <br>
  लोपती रविशशी कोटी |<br>
  गजमुखी तुज स्तविले हेरंबे | <br>
  मंगल सकळारंभे ॥ <strong>॥ १ ॥</strong> <br><br>

  कुमकुम चिरी शोभे मळवटी | <br>
  कस्तुरी टिळक लल्लाटी | <br>
  नासिक अति सरळ, हनुवटी | <br>
  रुचिरामृत रस ओठी | <br>
  समान जणू लवल्या, धनुकोटी | <br>
  आकर्ण लोचन भ्रुकुटी | <br>
  शिरी नीट भांगवळी, उफराटी | <br>
  कर्नाटकची घाटी | <br>
  भुजंग नीळरंगा, परी शोभे | <br>
  वेणी पाठीवर लोंबे ॥ <strong>॥ २ ॥</strong> <br><br>

  कंकणे कनकाची मनगटी | <br>
  दिव्य मुद्या दश बोटी | <br>
  बाजूबंद जडे बाहुबटी | <br>
  चर्चुनी केशर उटी | <br>
  सुगंधी पुष्पांचे हार कंठी | <br>
  बहु मोत्यांची दाटी | <br>
  अंगी नवी चोळी, जरीकाठी | <br>
  पीत पितांबर तगटी | <br>
  पैंजण पदकमळी, अति शोभे | <br>
  भ्रमर धावती लोभे ॥ <strong>॥ ३ ॥</strong> <br><br>

  साक्षप तू क्षितिच्या तळवटी | <br>
  तूचि स्वये जगजेठी | <br>
  ओवाळीत आरती, दिपताटी | <br>
  घेऊनी कर संपुष्टी | <br>
  करुणामृत हृदये, संकटी | <br>
  धावसी भक्तांसाठी | <br>
  विष्णूदास सदा, बहुकष्टी | <br>
  देशील जरी नीजभेटी | <br>
  तरी मग काय उणे, या लाभे | <br>
  धाव पाव अविलंबे ॥ <strong>॥ ४ ॥</strong>
</div>