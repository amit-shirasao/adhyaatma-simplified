<div class="adhyaatma-page">
<h1 alt="gajanan maharaj aarti shrimat sadguru swami jay jay ganaraya">गजानन महाराज आरती २</h1>

<br>श्रीमत् सद्गुरु स्वामी जय जय गणराया ।
<br>आपण अवतरला जगि जड जिव ताराया <strong>।।ध्रु।।</strong>
<br>
<br>ब्रह्म सनातन जे का तें तूं साक्षात।
<br>स्थावरजंगमि भरला तुम्हि ओतप्रोत।
<br>तव लीलेचा लागे कवणा नच अंत।।
<br>तुज वानाया नुरले शब्दहि भाषेत <strong>।।१।।</strong>
<br>
<br>वरिवरि वेडेपण ते धारण जरि केले।
<br>परि सत्सवरुपा आपुल्या भक्तां दाखविले।।
<br>निर्जल गर्दाडसी जल ते आणविले।
<br>विहंग नभीचे काननि आज्ञेत वागविले <strong>।।२।।</strong>
<br>
<br>दांभिक गोसाव्यातें प्रत्यय दावून।
<br>ज्ञानिपणाचा त्याचा हरिला अभिमान।।
<br>ओंकरेश्वर क्षेत्री साक्षात् दर्शन।।
<br>नर्मदेने भक्तां करविले रक्षण <strong>।।३।।</strong>
<br>
<br>अगाध शक्ती ऐशी तव सद्गुरुनाथा ।।
<br>दुस्तरशा भवसागरि तरण्या दे हाता।।
<br>वारी सदैव अमुची गुरुवर्या चिंता।
<br>दासगणूच्या ठेवा वरद करा माथा <strong>।।४।।</strong>
</div>
