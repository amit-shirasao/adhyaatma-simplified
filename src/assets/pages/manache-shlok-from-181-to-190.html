<div class="adhyaatma-page">
  <h1 alt="manache shlok">मनाचे श्लोक</h1>

  <br><strong>श्रीसमर्थ रामदासकृत मनाचे श्लोक</strong>
  <br><strong>॥ जय जय रघुवीर समर्थ ॥</strong>
  <br>
  <br><strong>श्लोक संख्या १८१ ते १९०</strong>
  <br>
  <br>नव्हे चेटकी चाळकू द्रव्यभोंदु।
  <br>नव्हे निंदकू मत्सरू भक्तिमंदू॥
  <br>नव्हे उन्मतू वेसनी संगबाधू।
  <br>जनी ज्ञानिया तोचि साधु अगाधू<strong>॥१८१॥</strong>
  <br>
  <br>नव्हे वाउगी चाहुटी काम पोटी।
  <br>क्रियेवीण वाचाळता तेचि मोठी॥
  <br>मुखे बोलिल्यासारिखे चालताहे।
  <br>मना सद्गुरु तोचि शोधुनि पाहे<strong>॥१८२॥</strong>
  <br>
  <br>जनी भक्त ज्ञानी विवेकी विरागी।
  <br>कृपाळु मनस्वी क्षमावंत योगी॥
  <br>प्रभु दक्ष व्युत्पन्न चातुर्य जाणे।
  <br>तयाचेनि योगे समाधान बाणे<strong>॥१८३॥</strong>
  <br>
  <br>नव्हे तोचि जाले नसे तेचि आले।
  <br>कळो लागले सज्जनाचेनि बोले॥
  <br>अनिर्वाच्य ते वाच्य वाचे वदावे।
  <br>मना संत आनंत शोधीत जावे<strong>॥१८४॥</strong>
  <br>
  <br>लपावे अति आदरे रामरुपी।
  <br>भयातीत निश्चीत ये स्वस्वरुपी॥
  <br>कदा तो जनी पाहतांही दिसेना।
  <br>सदा ऐक्य तो भिन्नभावे वसेना<strong>॥१८५॥</strong>
  <br>
  <br>सदा सर्वदा राम सन्नीध आहे।
  <br>मना सज्जना सत्य शोधुन पाहे॥
  <br>अखंडीत भेटी रघूराजयोगू।
  <br>मना सांडीं रे मीपणाचा वियोगू<strong>॥१८६॥</strong>
  <br>
  <br>भुते पिंड ब्रह्मांड हे ऐक्य आहे।
  <br>परी सर्वही स्वस्वरुपी न साहे॥
  <br>मना भासले सर्व काही पहावे।
  <br>परी संग सोडुनि सुखी रहावे<strong>॥१८७॥</strong>
  <br>
  <br>देहेभान हे ज्ञानशस्त्रे खुडावे।
  <br>विदेहीपणे भक्तिमार्गेचि जावे॥
  <br>विरक्तीबळे निंद्य सर्वै त्यजावे।
  <br>परी संग सोडुनि सुखी रहावे<strong>॥१८८॥</strong>
  <br>
  <br>मही निर्मिली देव तो ओळखावा।
  <br>जया पाहतां मोक्ष तत्काळ जीवा॥
  <br>तया निर्गुणालागी गूणी पहावे।
  <br>परी संग सोडुनि सुखे रहावे<strong>॥१८९॥</strong>
  <br>
  <br>नव्हे कार्यकर्ता नव्हे सृष्टिभर्ता।
  <br>पुरेहून पर्ता न लिंपे विवर्ता॥
  <br>तया निर्विकल्पासि कल्पित जावे।
  <br>परि संग सोडुनि सुखे रहावे<strong>॥१९०॥</strong>
  <br>
  <h1><a href="https://shirasao.com/manache-shlok-from-181-to-190-meaning">सोप्या भाषेत अर्थ</a></h1>
</div>