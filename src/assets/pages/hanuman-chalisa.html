<div class="adhyaatma-page">
  <h1 alt="hanuman chalisa shri guru charan saroj raj nij man mukur sudharu">श्री हनुमान चालीसा</h1>
  
  <br>श्रीगुरु चरन सरोज रज निज मन मुकुरु सुधारि
  <br>बरनऊ रघुवर विमल जशु जो दायक फल चारि
  <br>बुद्धिहीन तनु जानिके सुमिरौं पवन कुमार
  <br>बल बुद्धि विद्या देहु मोहि हरहु कलेश विकार
  <br>
  <br>जय हनुमान ज्ञान गुन सागर
  <br>जय कपीस तिहुँ लोक उजागर
  <br>राम दूत अतुलित बल धामा
  <br>अंजनि पुत्र पवनसुत नामा
  <br>
  <br>महाबीर विक्रम बजरंगी
  <br>कुमति निवार सुमति के संगी
  <br>कंचन बरन बिराज सुबेसा
  <br>कानन कुंडल कुँचित केसा
  <br>
  <br>हाथ बज्र औ ध्वजा बिराजे
  <br>काँधे मूँज जनेऊ साजे
  <br>शंकर सुवन केसरी नंदन
  <br>तेज प्रताप महा जगवंदन
  <br>
  <br>विद्यावान गुनी अति चातुर
  <br>राम काज करिबे को आतुर
  <br>प्रभु चरित्र सुनिबे को रसिया
  <br>राम लखन सीता मनबसिया
  <br>
  <br>सूक्ष्म रूप धरि सियहिं दिखावा
  <br>बिकट रूप धरि लंक जरावा
  <br>भीम रूप धरि असुर सँहारे
  <br>रामचंद्र के काज सँवारे
  <br>
  <br>लाय सजीवन लखन जियाए
  <br>श्री रघुबीर हरषि उर लाए
  <br>रघुपति कीन्ही बहुत बड़ाई
  <br>तुम मम प्रिय भरतहिं सम भाई
  <br>
  <br>सहस बदन तुम्हरो जस गावै
  <br>अस कहि श्रीपति कंठ लगावै
  <br>सनकादिक ब्रह्मादि मुनीसा
  <br>नारद सारद सहित अहीसा
  <br>
  <br>जम कुबेर दिगपाल जहाँ ते
  <br>कवि कोविद कहि सके कहाँ ते
  <br>तुम उपकार सुग्रीवहि कीन्हा
  <br>राम मिलाय राज पद दीन्हा
  <br>
  <br>तुम्हरो मंत्र विभीषण माना
  <br>लंकेश्वर भये सब जग जाना
  <br>जुग सहस्त्र जोजन पर भानू
  <br>लील्यो ताहि मधुर फल जानू
  <br>
  <br>प्रभु मुद्रिका मेलि मुख माही
  <br>जलधि लाँघि गए अचरज नाही
  <br>दुर्गम काज जगत के जेते
  <br>सुगम अनुग्रह तुम्हरे तेते
  <br>
  <br>राम दुआरे तुम रखवारे
  <br>होत न आज्ञा बिनु पैसारे
  <br>सब सुख लहै तुम्हारी सरना
  <br>तुम रक्षक काहू को डरना
  <br>
  <br>आपन तेज सम्हारो आपै
  <br>तीनों लोक हाँक ते काँपै
  <br>भूत पिशाच निकट नहि आवै
  <br>महाबीर जब नाम सुनावै
  <br>
  <br>नासै रोग हरे सब पीरा
  <br>जपत निरंतर हनुमत बीरा
  <br>संकट से हनुमान छुड़ावै
  <br>मन क्रम वचन ध्यान जो लावै
  <br>
  <br>सब पर राम तपस्वी राजा
  <br>तिनके काज सकल तुम साजा
  <br>और मनोरथ जो कोई लावै
  <br>सोइ अमित जीवन फल पावै
  <br>
  <br>चारों जुग परताप तुम्हारा
  <br>है परसिद्ध जगत उजियारा
  <br>साधु संत के तुम रखवारे
  <br>असुर निकंदन राम दुलारे
  <br>
  <br>अष्ट सिद्धी नौ निधि के दाता
  <br>अस बर दीन जानकी माता
  <br>राम रसायन तुम्हरे पासा
  <br>सदा रहो रघुपति के दासा
  <br>
  <br>तुम्हरे भजन राम को पावै
  <br>जनम-जनम के दुख बिसरावै
  <br>अंतकाल रघुवर पुर जाई
  <br>जहाँ जन्म हरिभक्त कहाई
  <br>
  <br>और देवता चित्त ना धरई
  <br>हनुमत सेई सर्व सुख करई
  <br>संकट कटै मिटै सब पीरा
  <br>जो सुमिरै हनुमत बलबीरा
  <br>
  <br>जै जै जै हनुमान गोसाई
  <br>कृपा करहु गुरु देव की नाई
  <br>जो सत बार पाठ कर कोई
  <br>छूटहि बंदि महा सुख होई
  <br>
  <br>जो यह पढ़े हनुमान चालीसा
  <br>होय सिद्धि साखी गौरीसा
  <br>तुलसीदास सदा हरि चेरा
  <br>कीजै नाथ हृदय मँह डेरा
  <br>
  <br>कीजै नाथ... हृदय मँह डेरा...
  <br>
  <br><strong>पवन तनय संकट हरन,</strong>
  <br><strong>मंगल मूरती रूप...</strong>
  <br><strong>राम लखन... सीता सहित,</strong>
  <br><strong>हृदय बसहु सुर भूप...</strong>
</div>