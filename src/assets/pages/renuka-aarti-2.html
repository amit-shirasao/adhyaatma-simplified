<div class="adhyaatma-page">
  <h1 alt="renuka aarti arti hi adimaya jagdamba renuka kulswamini amba">रेणुका देवीची आरती २</h1>

  <br><strong>(चाल : आरती भुवन)</strong>
  <br><strong>ही आदिमाया जगदंबा ।</strong>
  <br><strong>रेणुका, कुलस्वामिनी, अंबा ॥धृ०॥</strong>
  <br>
  <br>जागृत करुनि निरंकारा ।
  <br>निर्गुण आणिलें आकारा ॥
  <br>त्रिविध गुण लावुनि संसारा ।
  <br>रचिला जगडंबर सारा ॥
  <br>
  <br>भू, जल, तेज, गगन, वारा ।
  <br>बहु तत्त्वांचा परिवारा ॥
  <br>
  <br><strong>(चाल) उत्पत्ति स्थिति संहारा ।</strong>
  <br><strong>लाविले इनें विधिहरिहरा ॥</strong>
  <br><strong>करुनि परिमाण, केलें निर्माण, जगाचे प्राण</strong>
  <br><strong>सकळहि सृष्टि मुळारंभा ॥ रेणुका० ॥१॥</strong>
  <br>
  <br>दुर्लभ जय देवासि दिला ।
  <br>दुर्जय महिषासुर वधिला ।
  <br>रक्तें क्षितिपट रंगविला ।
  <br>सहस्त्रार्जुन घट भंगियला ॥
  <br>कटकट लावुनि लंकेला ।
  <br>कुळासह राक्षसक्षय केला ॥
  <br>
  <br><strong>(चाल) द्रुपदपुरि जाहली याज्ञसेनी ।</strong>
  <br><strong>करुनी विरविरहित अवनी ।</strong>
  <br><strong>उतरला भार, शौर्य आपार, लागेना पार</strong>
  <br><strong>सुरवर मानिती आचंबा ॥ रेणुका ॥२॥</strong>
  <br>
  <br>रेणु राजाची दुहिता ।
  <br>अति सुंदर रुप कनकलता ॥
  <br>श्रीजमदग्निची वनिता ।
  <br>त्रिभुवन - जन - पावन सरिता ॥
  <br>भार्गवरामाचि माता ।
  <br>जिचे गुण वदुं न शके धाता ॥
  <br>
  <br><strong>(चाल) सगुणरुप सौख्याची खाणी ।</strong>
  <br><strong>सकळ मुळ दुःखांची खाणी</strong>
  <br><strong>प्रकटली धरणी, भवार्णव - तरणी, कलिमल - हरणी ।</strong>
  <br><strong>दुर्घट संकट विटंबा ॥ रेणुका० ॥३॥</strong>
  <br>
  <br>उत्तम मुळपिठ रम्यस्थळ ।
  <br>वसती देवऋषि सकळ ॥
  <br>वाहे अमृततुल्य जळ ।
  <br>प्राशितां होती श्रम सफळ ॥
  <br>बैसली सिंहासनिं अढळ ।
  <br>सदा सुप्रसन्न मुखकमळ ॥
  <br>
  <br><strong>(चाल) - जोडुनि विष्णुदास पाणी, प्रार्थुनी म्हणे दीनवाणी,</strong>
  <br><strong>दाखवी पाय, पाहसी काय, कोटि अन्याय</strong>
  <br><strong>क्षमा करि, न करी विलंबा ॥ रेणुका० ॥४॥</strong>
</div>