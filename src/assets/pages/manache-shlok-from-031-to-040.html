<div class="adhyaatma-page">
  <h1 alt="manache shlok">मनाचे श्लोक</h1>

  <br><strong>श्रीसमर्थ रामदासकृत मनाचे श्लोक</strong>
  <br><strong>॥ जय जय रघुवीर समर्थ ॥</strong>
  <br>
  <br><strong>श्लोक संख्या ३१ ते ४०</strong>
  <br>
  <br>महासंकटी सोडिले देव जेणें।
  <br>प्रतापे बळे आगळा सर्वगूणे॥
  <br>जयाते स्मरे शैलजा शूलपाणी।
  <br>नुपेक्षी कदा राम दासाभिमानी<strong>॥३१॥</strong>
  <br>
  <br>अहल्या शिळा राघवें मुक्त केली।
  <br>पदीं लागतां दिव्य होऊनि गेली॥
  <br>जया वर्णितां शीणली वेदवाणी।
  <br>नुपेक्षी कदा राम दासाभिमानी<strong>॥३२॥</strong>
  <br>
  <br>वसे मेरुमांदार हे सृष्टिलीला ।
  <br>शशी सूर्य तारांगणे मेघमाला॥
  <br>चिरंजीव केले जनी दास दोन्ही।
  <br>नुपेक्षी कदा राम दासाभिमानी<strong>॥३३॥</strong>
  <br>
  <br>उपेक्षी कदा रामरुपी असेना।
  <br>जिवां मानवां निश्चयो तो वसेना॥
  <br>शिरी भार वाहेन बोले पुराणीं।
  <br>नुपेक्षी कदा राम दासाभिमानी<strong>॥३४॥</strong>
  <br>
  <br>असे हो जया अंतरी भाव जैसा।
  <br>वसे हो तया अंतरी देव तैसा॥
  <br>अनन्यास रक्षीतसे चापपाणी।
  <br>नुपेक्षी कदा राम दासाभिमानी<strong>॥३५॥</strong>
  <br>
  <br>सदा सर्वदा देव सन्नीध आहे।
  <br>कृपाळुपणे अल्प धारीष्ट पाहे॥
  <br>सुखानंद आनंद कैवल्यदानी।
  <br>नुपेक्षी कदा राम दासाभिमानी<strong>॥३६॥</strong>
  <br>
  <br>सदा चक्रवाकासि मार्तंड जैसा।
  <br>उडी घालितो संकटी स्वामि तैसा॥
  <br>हरीभक्तिचा घाव गाजे निशाणी।
  <br>नुपेक्षी कदा राम दासाभिमानी<strong>॥३७॥</strong>
  <br>
  <br>मना प्रार्थना तूजला एक आहे।
  <br>रघूराज थक्कीत होऊनि पाहे॥
  <br>अवज्ञा कदा हो यदर्थी न कीजे।
  <br>मना सज्जना राघवी वस्ति कीजे<strong>॥३८॥</strong>
  <br>
  <br>जया वर्णिती वेद शास्त्रे पुराणे।
  <br>जयाचेनि योगें समाधान बाणे॥
  <br>तयालागिं हें सर्व चांचल्य दीजे।
  <br>मना सज्जना राघवी वस्ति कीजे<strong>॥३९॥</strong>
  <br>
  <br>मना पाविजे सर्वही सूख जेथे।
  <br>अति आदरें ठेविजे लक्ष तेथें॥
  <br>विविकें कुडी कल्पना पालटिजे।
  <br>मना सज्जना राघवी वस्ति कीजे<strong>॥४०॥</strong>
  <br>
  <h1><a href="https://shirasao.com/manache-shlok-from-031-to-040-meaning">सोप्या भाषेत अर्थ</a></h1>
</div>