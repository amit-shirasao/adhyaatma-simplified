<div class="adhyaatma-page">
  <h1 alt="manache shlok">मनाचे श्लोक</h1>

  <br><strong>श्रीसमर्थ रामदासकृत मनाचे श्लोक</strong>
  <br><strong>॥ जय जय रघुवीर समर्थ ॥</strong>
  <br>
  <br><strong>श्लोक संख्या १ ते १०</strong>
  <br>
  <br>गणाधीश जो ईश सर्वां गुणांचा।
  <br>मुळारंभ आरंभ तो निर्गुणाचा॥
  <br>नमूं शारदा मूळ चत्वार वाचा।
  <br>गमूं पंथ आनंत या राघवाचा<strong>॥१॥</strong>
  <br>
  <br>मना सज्जना भक्तिपंथेचि जावें।
  <br>तरी श्रीहरी पाविजेतो स्वभावें॥
  <br>जनीं निंद्य तें सर्व सोडूनि द्यावें।
  <br>जनीं वंद्य ते सर्व भावे करावे<strong>॥२॥</strong>
  <br>
  <br>प्रभाते मनी राम चिंतीत जावा।
  <br>पुढे वैखरी राम आधी वदावा॥
  <br>सदाचार हा थोर सांडूं नये तो।
  <br>जनीं तोचि तो मानवी धन्य होतो<strong>॥३॥</strong>
  <br>
  <br>मना वासना दुष्ट कामा न ये रे।
  <br>मना सर्वथा पापबुद्धी नको रे॥
  <br>मना धर्मता नीति सोडूं नको हो।
  <br>मना अंतरीं सार वीचार राहो<strong>॥४॥</strong>
  <br>
  <br>मना पापसंकल्प सोडूनि द्यावा।
  <br>मना सत्यसंकल्प जीवीं धरावा॥
  <br>मना कल्पना ते नको वीषयांची।
  <br>विकारे घडे हो जनी सर्व ची ची<strong>॥५॥</strong>
  <br>
  <br>नको रे मना क्रोध हा खेदकारी।
  <br>नको रे मना काम नाना विकारी॥
  <br>नको रे मना लोभ हा अंगिकारू।
  <br>नको रे मना मत्सरु दंभ भारु<strong>॥६॥</strong>
  <br>
  <br>मना श्रेष्ठ धारिष्ट जीवीं धरावे।
  <br>मना बोलणे नीच सोशीत जावें॥
  <br>स्वयें सर्वदा नम्र वाचे वदावे।
  <br>मना सर्व लोकांसि रे नीववावें<strong>॥७॥</strong>
  <br>
  <br>देहे त्यागितां कीर्ति मागें उरावी।
  <br>मना सज्जना हेचि क्रीया धरावी॥
  <br>मना चंदनाचे परी त्वां झिजावे।
  <br>परी अंतरीं सज्जना नीववावे<strong>॥८॥</strong>
  <br>
  <br>नको रे मना द्रव्य ते पूढिलांचे।
  <br>अति स्वार्थबुद्धी नुरे पाप सांचे॥
  <br>घडे भोगणे पाप ते कर्म खोटे।
  <br>न होतां मनासारिखें दु:ख मोठे<strong>॥९॥</strong>
  <br>
  <br>सदा सर्वदा प्रीती रामीं धरावी।
  <br>दुःखाची स्वयें सांडि जीवी करावी॥
  <br>देहेदु:ख ते सूख मानीत जावे।
  <br>विवेके सदा स्वस्वरुपीं भरावें<strong>॥१०॥</strong>
  <br>
  <h1><a href="https://shirasao.com/manache-shlok-from-001-to-010-meaning">सोप्या भाषेत अर्थ</a></h1>
</div>