<div class="adhyaatma-page">
  <h1 alt="manache shlok">मनाचे श्लोक</h1>

  <br><strong>श्रीसमर्थ रामदासकृत मनाचे श्लोक</strong>
  <br><strong>॥ जय जय रघुवीर समर्थ ॥</strong>
  <br>
  <br><strong>श्लोक संख्या ९१ ते १००</strong>
  <br>
  <br>नको वीट मानूं रघुनायकाचा।
  <br>अती आदरे बोलिजे राम वाचा॥
  <br>न वेंचे मुखी सांपडे रे फुकाचा।
  <br>करीं घोष त्या जानकीवल्लभाचा<strong>॥९१॥</strong>
  <br>
  <br>अती आदरें सर्वही नामघोषे।
  <br>गिरीकंदरी जाइजे दूरि दोषें॥
  <br>हरी तिष्ठतू तोषला नामघोषें।
  <br>विशेषें हरामानसीं रामपीसें<strong>॥९२॥</strong>
  <br>
  <br>जगीं पाहतां देव हा अन्नदाता।
  <br>तया लागली तत्त्वता सार चिंता॥
  <br>तयाचे मुखी नाम घेता फुकाचे।
  <br>मना सांग पां रे तुझे काय वेंचे<strong>॥९३॥</strong>
  <br>
  <br>तिन्ही लोक जाळुं शके कोप येतां।
  <br>निवाला हरु तो मुखे नाम घेतां॥
  <br>जपे आदरें पार्वती विश्वमाता।
  <br>म्हणोनी म्हणा तेंचि हे नाम आतां<strong>॥९४॥</strong>
  <br>
  <br>अजामेळ पापी वदे पुत्रकामे।
  <br>तया मुक्ति नारायणाचेनि नामें॥
  <br>शुकाकारणे कुंटणी राम वाणी।
  <br>मुखें बोलतां ख्याति जाली पुराणीं<strong>॥९५॥</strong>
  <br>
  <br>महाभक्त प्रल्हाद हा दैत्यकूळीं।
  <br>जपे रामनामावळी नित्यकाळीं॥
  <br>पिता पापरुपी तया देखवेना।
  <br>जनी दैत्य तो नाम मुखे म्हणेना<strong>॥९६॥</strong>
  <br>
  <br>मुखी नाम नाहीं तया मुक्ति कैंची।
  <br>अहंतागुणे यातना ते फुकाची॥
  <br>पुढे अंत येईल तो दैन्यवाणा।
  <br>म्हणोनि म्हणा रे म्हणा देवराणा<strong>॥९७॥</strong>
  <br>
  <br>हरीनाम नेमस्त पाषाण तारी।
  <br>बहु तारीले मानवी देहधारी॥
  <br>तया रामनामीं सदा जो विकल्पी।
  <br>वदेना कदा जीव तो पापरूपी<strong>॥९८॥</strong>
  <br>
  <br>जगीं धन्य वाराणसी पुण्यराशी।
  <br>तयेमाजि आतां गतीं पूर्वजांसी॥
  <br>मुखे रामनामावळी नित्य काळीं।
  <br>जिवा हित सांगे सदा चंद्रमौळी<strong>॥९९॥</strong>
  <br>
  <br>यथासांग रे कर्म तेंहि घडेना।
  <br>घडे धर्म तें पुण्य गांठी पडेना॥
  <br>दया पाहतां सर्व भुतीं असेना।
  <br>फुकाचे मुखी नाम तेंही वसेना<strong>॥१००॥</strong>
  <br>
  <br>
  <h1><a href="https://shirasao.com/manache-shlok-from-091-to-100-meaning">सोप्या भाषेत अर्थ</a></h1>
</div>