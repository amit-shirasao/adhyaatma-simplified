<div class="adhyaatma-page">
  <h1 alt="manache shlok">मनाचे श्लोक</h1>

  <br><strong>श्रीसमर्थ रामदासकृत मनाचे श्लोक</strong>
  <br><strong>॥ जय जय रघुवीर समर्थ ॥</strong>
  <br>
  <br><strong>श्लोक संख्या १६१ ते १७०</strong>
  <br>
  <br>अहंतागुणे सर्वही दुःख होते।
  <br>मुखे बोलिले ज्ञान ते व्यर्थ जाते॥
  <br>सुखी राहता सर्वही सूख आहे।
  <br>अहंता तुझी तुंचि शोधुन पाहे<strong>॥१६१॥</strong>
  <br>
  <br>अहंतागुणे नीति सांडी विवेकी।
  <br>अनीतीबळे श्लाघ्यता सर्व लोकी॥
  <br>परी अंतरी अर्वही साक्ष येते।
  <br>प्रमाणांतरे बुद्धि सांडूनि जाते<strong>॥१६२॥</strong>
  <br>
  <br>देहेबुद्धिचा निश्चयो दृढ जाला।
  <br>देहातीत ते हीत सांडीत गेला॥
  <br>देहेबुद्धि ते आत्मबुद्धि करावी।
  <br>सदा संगती सज्जनाची धरावी<strong>॥१६३॥</strong>
  <br>
  <br>मनें कल्पिला वीषयो सोडवावा।
  <br>मनें देव निर्गूण तो ओळखावा॥
  <br>मनें कल्पिता कल्पना ते सरावी।
  <br>सदा संगती सज्जनाची धरावी<strong>॥१६४॥</strong>
  <br>
  <br>देहादीक प्रपंच हा चिंतियेला।
  <br>परी अंतरी लोभ निश्चित ठेला॥
  <br>हरीचिंतने मुक्तिकांता करावी।
  <br>सदा संगती सज्जनांची धरावी<strong>॥१६५॥</strong>
  <br>
  <br>अहंकार विस्तारला या देहाचा।
  <br>स्त्रियापुत्रमित्रादिके मोह त्यांचा॥
  <br>बळे भ्रांति हें जन्मचिंता हरावी।
  <br>सदा संगती सज्जनांची धरावी<strong>॥१६६॥</strong>
  <br>
  <br>बरा निश्चयो शाश्वताचा करावा।
  <br>म्हणे दास संदेह तो वीसरावा॥
  <br>घडीने घडी सार्थकाची धरावी।
  <br>सदा संगती सज्जनांची धरावी<strong>॥१६७॥</strong>
  <br>
  <br>करी वृत्ती जो संत तो संत जाणा।
  <br>दुराशागुणे जो नव्हे दैन्यवाणा॥
  <br>उपाधी देहेबुद्धीते वाढवीते।
  <br>परी सज्जना केविं बाधु शके ते<strong>॥१६८॥</strong>
  <br>
  <br>नसे अंत आनंत संता पुसावा।
  <br>अहंकारविस्तार हा नीरसावा॥
  <br>गुणेवीण निर्गुण तो आठवावा।
  <br>देहेबुद्धिचा आठवु नाठवावा<strong>॥१६९॥</strong>
  <br>
  <br>देहेबुद्धि हे ज्ञानबोधे त्यजावी।
  <br>विवेके तये वस्तुची भेटी घ्यावी॥
  <br>तदाकार हे वृत्ति नाही स्वभावे।
  <br>म्हणोनी सदा तेचि शोधीत जावे<strong>॥१७०॥</strong>
  <br>
  <h1><a href="https://shirasao.com/manache-shlok-from-161-to-170-meaning">सोप्या भाषेत अर्थ</a></h1>
</div>